---
date: 2026-01-04T20:39:23+01:00
# description: ""
# image: ""
lastmod: 2026-01-04
showTableOfContents: false
# tags: ["",]
title: "Usciamo Dallo Stallo X - Round 1"
type: "post"
---

Bentornatə! Come promesso, eccomi qua per la prima partita del primo torneo del 2026. Il torneo è "Usciamo dello Stallo" a Falconara, arrivato alla sua decima edizione e iniziato subito dopo il primo lockdown del Covid. Posso dire? Il nome è geniale.

## La partita

Nel primo turno sono contro Matteo Salvi, un 2N con 1748 ELO. Purtroppo ho giocato con troppa sufficienza e sentivo di non essere al massimo della concentrazione, anche se alla fine è andata ugualmente bene. Ma vediamo come è andata la partita.


{{< pgn-viewer id="board">}}
[White "Lorenzo Demeio"]
[Black "Matteo Salvi"]
[Result "1-0"]
[WhiteElo "1940"]
[BlackElo "1748"]

1. e4 c5 2. c3 d5 3. exd5 Qxd5 4. d4 Nc6 5. Nf3 Nf6 6. Be2 cxd4 7. cxd4 e6 8. Nc3 Qd8 9. O-O Be7 10. Bd3 O-O 11. a3 a6 12. Bc2 Qa5 13. Qd3 Rd8 14. Bg5 Nxd4 15. Ne4 Nxc2 16. Qxc2 Bd7 17. Nxf6+ gxf6 18. Bd2 Qb5 19. Nd4 Rac8 20. Qe4 Qxb2 21. Be3 (21. Ba5 b6 (21... Rc4 22. Bxd8 Rxd4 23. Qe3 Bxd8 24. Rab1 (24. Rfb1 Qd2 25. Qxd2 Rxd2 26. Rd1 Rd5) 24... Qd2 25. Qxd2 Rxd2 26. Rfd1 Rc2 (26... Rd5 27. Rxd5 exd5 28. Rxb7 Be6 29. Rb8) 27. Rxd7) 22. Rfb1) 21... f5 22. Nxf5 exf5 23. Qxe7 Be6 24. Rfd1 Rxd1+ 25. Rxd1 Qc2 26. Qg5+ Kf8 27. Rc1 Qa4 28. Rxc8+ Bxc8 29. Bc5+ Ke8 30. Qe7# 1-0



{{< /pgn-viewer >}}


## L'apertura

Come visto in precedenza, contro la siciliana gioco sempre la variante Alapin con **2. c3**. A {{< pgn-go-to-move id="board" move="10" >}}mossa 5{{</ pgn-go-to-move >}} avevo la possibilità di entrare in una variante molto interessante con **6. dxc5 Qxd1 7. Kxd1** dove il Bianco riesce a tenere il pedone di vantaggio ma il Nero ha abbastanza attività. Tuttavia non ricordavo nulla della variante e avevo già fatto l'errore di provarla senza conoscerla nel torneo di Recco di due anni fa. Inutile dire che ero stato distrutto.

Questa volta, quindi, ho deciso per una variante molto più tranquilla, sviluppando i pezzi e cercando di giocare una posizione con il pedone di Donna isolato.

## Il mediogioco

Arriviamo quindi a {{< pgn-go-to-move id="board" move="23" >}}mossa 12{{</ pgn-go-to-move >}}, dove ho appena giocato **12. Bc2**, per costruire la solita batteria Alfiere - Donna che punta su **h7**, e il mio avversario ha risposto con **12. ... Qa5**. Questa mossa mi ha un po' confuso, anche se ripensandoci dopo la partita è effettivamente logica: il Nero vuole semplicemente mettere la Torre in **d8** e aumentare la pressione su **d4**. Ma per qualche ragione mi sono convinto che volesse rispondere alla mia **13. Qd3** con **13. ... Qf5** o **13. ... Qh5** ed entrambe mi sembravano favorevoli per il Bianco. Ma giustamente, dopo **13. Qd3**, ha semplicemente continuato con **13. ... Rd8** e siamo arrivati {{< pgn-go-to-move id="board" move="26" >}}qui{{</ pgn-go-to-move >}}.

Purtroppo a questo punto ho continuato senza ragionare troppo, focalizzandomi sul mio tentativo di attacco e giocando **14. Bg5?**. Dopo poco mi sono accorto dell'errore, ma la tattica "guarda da un'altra parte e fischietta" non ha funzionato. Provate a trovare la mossa migliore per il Nero in {{< pgn-go-to-move id="board" move="27" >}}questa posizione{{</ pgn-go-to-move >}} (o almeno quella che credo sia la mossa migliore, vedremo poi con il motore se lo è davvero).

La mossa è **14. ... Nxd4!** Infatti il mio cavallo in **f3** è sovraccarico e deve difendere sia l'Alfiere in **g5** che il pedone in **d4**. Ho provato a complicare un po' la situazione con **15. Ne4**, però dopo **15. ... Nxc2 16. Qxc2 Bd7 17. Nxf6+** ho semplicemente un pedone in meno senza nessun compenso. Però, invece di mangiare di Alfiere e scambiare altri pezzi, il mio avversario ha catturato con il pedone **g**, aprendo leggermente la posizione del Re. Ovviamente credo sia ancora nettamente in vantaggio, però questo mi ha dato qualche speranza.

Dopo {{< pgn-go-to-move id="board" move="40" >}}qualche altra mossa{{</ pgn-go-to-move >}} ho ~~perso~~ sacrificato anche il pedone in **b2**, ma contavo sul mio Cavallo centrale, la posizione scoperta del suo Re e forse del possibile controgioco sulla colonna **b**. Per fortuna la soluzione è arrivata da sé con una grossa mano del mio avversario: **21. Be3 f5 22. Nxf5 exf5 23. Qxe7**.

È vero che ho ancora un pedone in meno, ma {{< pgn-go-to-move id="board" move="46" >}}questa posizione{{</ pgn-go-to-move >}} è un ottimo esempio di quanto può essere forte un attacco quando sono presenti alfieri contrari e le Donne sono ancora in gioco! Sebbene spesso si tenda ad associare la patta agli alfieri contrari, in questo contesto la debolezza delle case scure del Nero è cruciale e direi impossibile da difendere (ma questo lo vedremo).

L'errore decisivo è arrivato infatti poco dopo. In {{< pgn-go-to-move id="board" move="50" >}}questa posizione{{</ pgn-go-to-move >}} ho a disposizione il colpo tattico **26. Qg5+ Kf8 27. Rc1 Qa4 28. Rxc8+ Bxc8 29. Bc5+ Ke8 30. Qe7#**! Il fatto che il matto sia arrivato proprio con Donna e Alfiere sulle case scure è molto rappresentativo della posizione.

## Cosa dice il motore

Questa sezione sarà molto breve, perché è tardi e domani mattina c'è il secondo turno. Ma anche perché in realtà l'analisi fatta sopra è abbastanza corretta. C'è solo una linea di cui voglio parlare perché è davvero molto interessante.

A {{< pgn-go-to-move id="board" move="40" >}}mossa 20{{</ pgn-go-to-move >}} ho analizzato per molto tempo la mossa **21. Ba5** che ha dietro un'idea molto bella: la Donna nera è praticamente in trappola! Infatti, se il Nero risponde con la semplice **21. ... b6**, allora **22. Rfb1!** vince la Donna! Però il Nero può rispondere con la molto più resiliente **21. ... Rc4** a cui non ho saputo trovare una risposta. Cosa che invece Stockfish ha saputo fare. Purtroppo non sono ancora riuscito ad inserire le varianti in questo visualizzatore della partita, quindi è inutile stare a dire mille mosse se non c'è un modo per seguirle. Però vi assicuro che la linea del motore è davvero incredibile e vi consiglio di darci un'occhiata se avete tempo!

Per il resto, come anticipato, l'analisi era abbastanza corretta. Secondo Stockfish la posizione del Nero non è tragica dopo **21. ... f5**, però credo che da un punto di vista pratico sia molto difficile da reggere.

## Conclusione

Ovviamente non sono soddisfatto della partita, perdere una tattica come **Nxd4** non è qualcosa che dovrebbe succedere, però sono contento di aver almeno continuato a lottare. Vi posso già anticipare che domani sarò da Nero contro Aldo Tricarico, un Candidato Maestro con un punteggio di 2029. A domani!